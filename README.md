# 2020/21 Algoritmizace & Programování 1 – Cvičení

*  :alarm_clock: **Paralelka:** pátek 9:50 - 12:10 (kruh 35)
*  :man: **Cvičící:** Zdeněk Kasner
*  :mailbox: **Kontakt:** [kasner@ufal.mff.cuni.cz](mailto:kasner@ufal.mff.cuni.cz) (v předmětu uveďte alespoň jeden z kódů NPRG062 / NPRG030)
*  :dart: **Zoom (heslo v SISu / e-mailu):** [https://zoom.us/meeting/99411198142](https://zoom.us/meeting/99411198142)
*  :speaking_head: **Discord (neoficiální, zvací odkaz v SISu / e-mailu):** _#alg-prg1-cv-kasner_
*  :house: **Domácí úlohy:** [https://recodex.mff.cuni.cz](http://recodex.mff.cuni.cz)
*  :couple: **Konzultace:** [rozpis](https://docs.google.com/spreadsheets/d/1yj9CVfraWJXa2gJOmASbjmgY1lU95sujHm9BMjuLyj4/edit?usp=sharing) (→ zapište se předem)
*  :earth_africa: **Původní web:** [https://ufal.mff.cuni.cz/courses/nprg030](https://ufal.mff.cuni.cz/courses/nprg030)

* * *
**Informace o cvičení najdete nově zde. V každé složce je soubor README.md s obsahem cvičení a soubor(y) s kódy ze cvičení. Na původním webu už by se nemělo nic objevovat. Omlouvám se za kliky navíc** :innocent:

Cvičení z Algoritmizace a Programování 1 na sebe budou navazovat a budou vedena stejným cvičícím.

V praxi to bude znamenat, že se sejdeme **v pátek v 9:50 na [Zoomu](https://zoom.us/meeting/99411198142)** a budeme až do 12:10 řešit úlohy jak "na papíře" (s různou úrovní abstrakce, pokud jde o význam slova "papír"), tak s programovacím prostředím.

**Upozornění:** Algoritmizace a Programování 1 jsou dva různé předměty, je proto potřeba splnit zvlášť požadavky na zápočet každého z nich.


## NPRG062 – Algoritmizace

### Informace

*   **přednáška:** pondělí 10:40 - 12:10
*   **web předmětu:** [https://dl1.cuni.cz/course/view.php?id=8186](https://dl1.cuni.cz/course/view.php?id=8186)

### Požadavky na zápočet

**Typ úkolu**| **Požadavky**
:-----:|:-----:
Domácí úlohy + aktivita| 45 bodů z 60 (+6) celkem

**Domácí úlohy** budou spočívat v řešení algoritmického problému. Řešení odevzdáte jako PDF do [ReCodExu](https://recodex.mff.cuni.cz).  
Úloh bude několik za semestr a na jejich odevzdání budete mít 14 dní.

Na každém cvičení (kromě posledního) můžete získat 0.5 bodu za **aktivní účast**. _Aktivní účast_ znamená, že se nejen připojíte na Zoom, ale zapojujete se do diskuzí, hlasování apod. (tzn. nestačí mít zapnutý Zoom na pozadí).  

Celkem to znamená cca 0.5 \* 12 = 6 bodů za semestr. Tyto body se počítají do celkového počtu 75 bodů.

Součástí předmětu je dále i zkouška.  
 

## NPRG030 – Programování 1

### Informace

*   **přednáška:** pondělí 10:40 - 12:10
*   **web předmětu:** https://ksvi.mff.cuni.cz/~holan/#Vyuka

### Požadavky na zápočet

**Typ úkolu**|** Požadavky**
:-----:|:-----:
 Domácí úlohy + aktivita | 75 bodů ze 100 (+6) celkem
 Zápočtový test | úspěšně odevzdat
 Zápočtový program | úspěšně odevzdat
 
**Domácí úlohy** budou spočívat v odevzdání programu v Pythonu do [ReCodExu](https://recodex.mff.cuni.cz).  
Úlohy budou zadávané každý v pátek na cvičeních a deadline bude vždy v neděli následující týden (tzn. za 9 dní).

Na každém cvičení (kromě posledního) můžete získat 0.5 bodu za **aktivní účast**.   
_Aktivní účast_ znamená, že se nejen připojíte na Zoom, ale zapojujete se do diskuzí, hlasování apod. (tzn. nestačí mít zapnutý Zoom na pozadí).  
Celkem to znamená cca 0.5 \* 12 = 6 bodů za semestr.  
Tyto body se počítají do celkového počtu 75 bodů.

**Zápočtový test** proběhne na posledním cvičení, podle aktuálního harmonogramu 8. ledna.  
Obsahem bude naprogramování zadané úlohy (přibližně v rozsahu jedné domácí úlohy) během 75 minut.  
Pokud bude možnost prezenční výuky, sejdeme se v počítačové učebně, jinak test proběhne přes Zoom.

**Zápočtový program** je program většího rozsahu v Pythonu, na jehož vypracování máte celý semestr (+zkouškové období).  
Na programu se hodnotí:

*   kvalita implementace (výstupy programu jsou podle očekávání)
*   kvalita kódu (čitelnost, struktura a komentáře)

Ohledně zápočtového programu se mnou budete muset alespoň dvakrát komunikovat:

_1) Zadání_

*   do **1. 12. 2020** mi napište e-mail s předmětem **NPRG030 Zápočtový program \[vaše\_jméno\]**
*   v e-mailu rozepište, co chcete naprogramovat
*   zadání Vám buď schválím rovnou, nebo se domluvíme na změnách
*   inspiraci můžete hledat zde, ale nebojte se být i originální:
    *   http://mj.ucw.cz/vyuka/zap/
    *   https://ksvi.mff.cuni.cz/~holan/zap\_zs\_2019-20\_python.txt
    *   https://www.ms.mff.cuni.cz/~dvoram30/zapoctak.html
    *   https://www.ms.mff.cuni.cz/~forstova/pgmZ/Zapoctaky.html

_2) Odevzdání řešení_

*   deadline pro odevzdání zápočtového programu je konec zkouškového období v ZS: **14\. 2. 2021**
*   ohledně odevzdání mi napište e-mail s předmětem **NPRG030 Zápočtový program - odevzdání \[vaše\_jméno\]**
*   sejdeme se osobně / po Zoomu a program mi předvedete
*   součástí řešení bude i odevzdání zdrojových kódů (do SISu / ReCodExu – bude doplněno)
*   řešení Vám buď schválím, nebo vrátím k dopracování
